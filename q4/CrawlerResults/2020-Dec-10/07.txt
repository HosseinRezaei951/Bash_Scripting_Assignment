از بدو تاسیس، فرزند ناخوانده نظام سلامت بودیم
 
<strong>به گزارش ایسنا؛ </strong>دکتر حمید رضا خانکه در آیین افتتاح خوابگاه دانشجویی پسرانه دانشگاه علوم بهزیستی و توانبخشی&nbsp;خاطرنشان کرد: این دانشگاه از بدو تأسیس تاکنون دارای یک مظلومیت خاصی بود و به واقع فرزند ناخوانده نظام سلامت به شمار می‌رفت. از سال ۷۱ که این دانشگاه تاسیس شد، افتخار خدمت در این دانشگاه در بخش‌های مختلف را داشتم و از همان سال‌ها، کمبود فضاهای خوابگاهی برای اسکان دانشجویان، احساس می‌شد و آرزوی ما این بود که سرانه فضای خوابگاهی، دانشگاه افزایش یابد.
وی بر لزوم نهادینه‌سازی&nbsp;فرهنگ مشارکت خیرین در ساخت خوابگاه‌های دانشجویی&nbsp;تاکید کرد وگفت: بیشتر خیرین سلامت در مسیر احداث مراکز درمانی و بیمارستانها گام بر می‌دارند که البته کار بجا و درستی است اما&nbsp; باید بخشی از خیرین ما نیز با حمایت‌هایشان، ما را در تامین واسکان خوابگاه‌های دانشجویی برای آینده سازان نظام سلامت کمک‌کنند چرا که دانشجویان و کارورزان علوم پزشکی که در آینده نظام سلامت کشور را تشکیل می‌دهند باید در دوران دانشجویی به لحاظ تجهیزات زندگی خوابگاهی و همچنین ابعاد روانی و امنیت، در مکانی امن و شایسته زندگی کنند تا دچار افسردگی نشوند چرا که در آینده با طیفی از&nbsp; بیماران سر و کار دارند و باید در وهله اول خود به لحاظ روحی و روانی، تامین شده باشند و بتوانند این روحیه را به بیماران انتقال دهند.
رئیس دانشگاه علوم بهزیستی وتوانبخشی با اشاره به لزوم احداث خوابگاه استاندارد دانشجویی برای دانشجویان دختر این دانشگاه گفت: زمین دیگری توسط دانشگاه واقع در غرب تهران خریداری شده است که با شهرداری منطقه، مذاکراتی انجام دادیم که آن را تغییر کاربری دهیم. درصدد هستیم از این زمین برای ساخت خوابگاه دخترانه استفاده کنیم.
خانکه تاکید کرد: دانشگاه علوم بهزیستی وتوانبخشی تنها دانشگاهی است که خدمات توانبخشی و سلامت اجتماعی را در کشور به جامعه هدف ارائه می‌دهد و برای آنکه ماموریت‌های ما در حوزه توانبخشی، کارورزی و کارآموزی با بهترین کیفیت به ثمر برسد، نیاز به اسکان استاندارد ومناسب دانشجویان خود داریم.
به گفته وی، دانشجویان ما در حوزه توانبخشی، سلامت روان و سلامت اجتماعی در شرایطی می‌توانند بهترین بازدهی را در عملکرد خد داشته باشند که از حداقل امکانات رفاهی واسکان برخوردار باشند و باید شرایطی فراهم کرد که در طول دوران تحصیل و کاروزی، مشکلی به لحاظ رفاهی، صنفی و اسکان نداشته باشند.
رئیس دانشگاه علوم بهزیستی وتوانبخشی افزود: به هرحال تهیه و آماده سازی یک خوابگاه استاندارد دانشجویی و ایمن برای آینده سازان نظام سلامت، همواره باید برای همه مسوولان دانشگاه‌های علوم پزشکی به عنوان یک اصل قلمداد شود و اگر خوابگاهی دارای شرایط و محیط امنی نباشد، قطعا دانشجویان دچار اختلالات روانی می‌شوند و بعضا ممکن است به لحاظ تحصیلی و آموزشی، دچار مشکل شوند.&nbsp;
دانشگاه علوم بهزیستی وتوانبخشی تنها دانشگاهی است که خدمات توانبخشی و سلامت اجتماعی را در کشور به جامعه هدف ارائه می‌دهد و برای آنکه ماموریت‌های ما در حوزه توانبخشی، کارورزی و کارآموزی با بهترین کیفیت به ثمر برسد، نیاز به اسکان استاندارد ومناسب دانشجویان خود داریم.
به گزارش مفدا؛ وی در خصوص وضعیت سلف سرویس و طبخ غذای این دانشگاه گفت: طبح غذا در این دانشگاه کاملا به صورت صنعتی انجام می‌شود و خوشحال هستیم که با امکانات و تجهیزات صنعتی که در آشپزخانه و سلف سرویس دانشگاه داریم، غذایی که به دانشجویان تحویل می‌دهیم دارای کیفیت مناسبی است.
در ادامه&nbsp;دکتر حسن شاکری معاون فرهنگی و دانشجویی دانشگاه علوم بهزیستی وتوانبخشی&nbsp;گفت: زمین و ملک این خوابگاه دانشجویی، از یک فرد نیکوکار با قیمت بسیار پایین خریداری شد. این ملک که در منطقه غرب تهران واقع شده است، دارای کاربردی مسکونی بود که با تلاش با مسؤولان دانشگاه تغییر کاربردی داده شد و جواز ساخت این خوابگاه صادر شد و خوشحال هستیم که امروز در حضور معاون وزیر بهداشت و هیات همراه، این خوابگاه افتتاح شد. مقرر است از این خوابگاه استاندارد دانشجویی که به صورت سوئیتی طراحی شده،&nbsp;اسکان دانشجویان کارشناسی و دارای تحصیلات تکمیلی و همچنین کارورزان این دانشگاه را برعهده بگیریم.
&nbsp;وی خاطرنشان کرد: احداث خوابگاه دانشجویی با کیفیت و دارای شاخصه‌های استاندارد&nbsp; برای ما مسؤولان دانشگاه در شرایط سخت اقتصادی، به مثابه آرزو بود و شاید از سال ۹۲، دغدغه ساخت این خوابگاه دانشجویی در ذهن‌ و افکار ما وجود داشت که خوشبختانه این مهم امروز اتفاق افتاد. افتتاح این خوابگاه ۱۲۰ نفره استاندارد سوئیتی را در حضور سخنگو و معاون وزیر بهداشت به فال نیک می‌گیریم و امیدوارم با بهره‌برداری از این طرح عمرانی، بخشی از مشکلات رفاهی و اسکان دانشجویان پسر، مرتفع شود.
معاون فرهنگی ودانشجویی دانشگاه علوم بهزیستی وتوانبخشی گفت: خوابگاهی که در گذشته برای دانشجویان پسر تدارک دیده بودیم، فرسوده و از قدمت بالایی برخوردار بود و به لحاظ شرایط جغرافیایی و فرهنگی&nbsp;&nbsp;زیبنده دانشجویان ما نبود و همواره ساکنان این خوابگاه به دلیل رد شدن مترو از زیر ملک، گلایه‌مند بودند و صدای مترو، آسایش دانشجویان را به هم ریخته بود که به هرحال امروز توانستیم ثمره تلاش و همت چند ساله مسؤولان در ستاد و همچنین دانشگاه علوم بهزیستی را مشاهده کنیم.
وی با اشاره به اینکه دانشگاه دارای بیش از ۱۸۰۰ دانشجو است که تقریبا نیمی از این افراد دارای تحصیلات تکمیلی هستند، اظهار کرد: شرایط اقتصادی کشور وتحریم‌ها، اجازه نمی‌داد ما زودتر به این هدف برسیم اما به لطف خداوند متعال توانستیم با کمک و حمایت‌های معاونت فرهنگی ودانشجویی وزارت بهداشت، صندوق رفاه دانشجویان، پشتیبانی ریاست دانشگاه و هیات امنا و نیز معاونت توسعه دانشگاه، شاهد افتتاح این خوابگاه استاندارد دانشجویی باشیم.&nbsp;
این مقام مسؤول به وجود ۵ خوابگاه دانشجویی برای اسکان دانشجویان این دانشگاه اشاره کرد و گفت: دو خوابگاه پسرانه و سه خوابگاه دخترانه، اسکان دانشجویان ما را عهده‌دار هستند. یکی از خوابگاه‌های پسرانه ما واقع در میدان امام حسین(ع) به دلیل شرایط فرسودگی، نامساعد بودن وضعیت جغرافیایی و دوربودن به دانشگاه، از امکانات خوبی برخوردار نبود و مسافت دور این خوابگاه به دانشگاه، دانشجویان ما را به مشکل می‌انداخت اما خوشبختانه با احداث این خوابگاه استاندارد دانشجویی در غرب تهران، این مشکلات مرتفع شد و دانشجویان می‌توانند با استفاده از سرویس‌های ایاب وذهاب، در حداقل زمان ممکن، به دانشگاه و برعکس انتقال داده شوند و در واقع با بهره‌برداری از این خوابگاه پسرانه می‌توان گفت در وقت و هزینه‌ها نیز صرفه جویی می‌شود.
شاکری گفت: خریداری زمین و احداث&nbsp;خوابگاه در تهران به دلیل هزینه‌های بالا، بسیار ساخت است و ما مجبور بودیم ملک‌&nbsp;مسکونی را خریداری و تغییر کاربردی دهیم و از همین جا تشکر می‌کنم از همه عزیزانی که ما را در ساخت این خوابگاه استاندارد کمک کردند. همچنین به طور خاص از معاون فرهنگی ودانشجویی وزیر بهداشت و همچنین مهندس رحیمی رئیس صندوق رفاه تشکر می‌کنم که در تجهیز وسایل و ملزومات این خوابگاه، دانشگاه را کمک کردند.
انتهای پیام
