پذیرش بدون آزمون دانشجو در دانشگاه بهشتی/اعلام شرایط ثبت نام
 
<strong>به گزارش ایسنا؛</strong> دانشگاه شهید بهشتی به استناد آیین‌نامه‌ "پذیرش بدون آزمون استعدادهای درخشان در دوره تحصیلی کارشناسی‌ارشد" مصوب&nbsp; سال ۹۸ وزارت علوم، تحقیقات و فناوری و دستورالعمل اجرایی مصوب شورای استعداد درخشان دانشگاه، از بین دانشجویان دوره کارشناسی پیوسته دانشگاه‌های مشمول فراخوان، برای نیم سال اول سال تحصیلی ۱۴۰۱-۱۴۰۰ در مقطع کارشناسی‌ارشد دانشجو می‌پذیرد.
کلیه متقاضیان تا ۲۴ آذر ماه جاری&nbsp;می‌توانند به سامانه جامع آموزشی دانشگاه شهید بهشتی به نشانی(https://golestan.sbu.ac.ir)&nbsp;مراجعه نموده و نسبت به ثبت‌نام و بارگذاری مدارک اقدام کنند.
دانشجویان دوره کارشناسی پیوسته ورودی مهر ۱۳۹۶ دانشگاه های مشمول فراخوان که پس از شش نیم سال تحصیلی با گذراندن حداقل سه چهارم کل واحدهای درسی خود به لحاظ میانگین کل جزء ۱۵ درصد برتر دانشجویان هم رشته و همورودی بوده و دارای حداقل میانگین ۱۶ در رشته های فنی مهندسی و علوم پایه و ۱۷ در رشته های علوم انسانی و هنر باشند، می توانند در این فراخوان شرکت کنند.
همچنین&nbsp;متقاضیان ورودی بهمن ۱۳۹۵ به شرط دانش آموختگی در ۸ نیم سال می توانند درخواست خود را برای پذیرش بدون آزمون کارشناسی ارشد دانشگاه بهشتی ارائه دهند.
چنانچه ظرفیت پذیرش بدون آزمون رشته ای در دوره کارشناسی ارشد با ۱۵ درصد برتر دانشجویان حائز شرایط تکمیل نشود، صرفا&nbsp;تقاضای دانشجویان ۱۰ درصد برتر بعدی دانشگاه شهید بهشتی (۲۵ درصد برتر) با اولویت رتبه در آن رشته و در صورت دارا بودن سایر شرایط، بررسی میشود و&nbsp;متقاضی باید حداکثر تا ۳۱ شهریور سال ۱۴۰۰&nbsp;و طی ۸ نیم سال دانش آموخته شود.
درخواست پذیرش متقاضیانی که در طول ۶ نیم سال تحصیلی در دوره کارشناسی پیوسته، دانش آموخته شوند و به لحاظ میانگین کل در مقایسه با میانگین کل ۸ نیم سال دانشجویان هم رشته و غیرهم ورودی خود جزء ۱۵ درصد برتر باشند، به صورت مازاد بر ظرفیت پذیرش بدون آزمون&nbsp;قابل بررسی است و&nbsp;تقاضای برگزیدگان علمی در رشته هایی که برنامه درسی آنان طبق مصوبه شورای عالی برنامه ریزی در دوره کارشناسی پیوسته، ۹ نیم سال تحصیلی مصوب شده باشد، قابل بررسی است.
درخواست برگزیدگان رتبه های یک تا ۱۵&nbsp;مرحله نهایی المپیادهای علمی- دانشجویی برای ورود به همان رشته یا رشته های مرتبط به تشخیص کارگروههای تخصصی برنامه ریزی و گسترش آموزش عالی با ارائه معرفی نامه از دبیرخانه المپیاد، به صورت مازاد بر ظرفیت پذیرش با آزمون، بررسی می شود.
تغییر رشته یا محل تحصیل افراد پذیرفته شده بر اساس آیین نامه پذیرش بدون آزمون استعدادهای درخشان در دوره تحصیلی کارشناسیارشد&nbsp;مجاز نیست و پذیرش دانشجویان غیرایرانی، ایرانی انتقالی از دانشگاههای خارج از کشور و دانشجویانی که مدرک خود را از دانشگاه های خارج از ایران اخذ نموده اند، از طریق این فراخوان امکان پذیر نیست.
همچنین دانشجویان دوره های مجازی، نیمه حضوری یا غیرحضوری، دانشگاههای پیام نور، آزاد اسالمی، غیردولتی- غیرانتفاعی، علمی کاربردی، فنی حرفه ای و پردیس های بینالملل خودگردان&nbsp; مجاز به شرکت در این فراخوان نیستند.
دانشگاه های اصفهان، تبریز، تربیت مدرس، تهران، شهید بهشتی، شیراز، فردوسی مشهد، صنعتی اصفهان، صنعتی امیرکبیر، صنعتی خواجه نصیرالدین طوسی، صنعتی شریف، علامه طباطبایی، علم و صنعت، ارومیه، الزهرا، بوعلی سینا، بیرجند، خوارزمی، رازی کرمانشاه، زنجان، سمنان، سیستان و بلوچستان، شهید باهنر کرمان، شهید چمران اهواز، کاشان، گیلان، مازندران، یزد، سهند تبریز، صنعتی بابل، صنعتی شاهرود، صنعتی شیراز، علوم پایه زنجان، علوم کشاورزی و منابع طبیعی گرگان، هنر، هنر اسالمی تبریز، هنر اصفهان، شاهد، تربیت دبیر شهید رجایی، صنعت نفت مشمون فراخوان است.
اسامی پذیرفته شدگان اولیه در اواخر اسفند ۹۹ بر اساس شماره پرونده داوطلب از طریق وب گاه دانشگاه شهید&nbsp; اعلام می شود و&nbsp;متقاضیان از زمان ارائه درخواست تا اعلام نتایج نهایی، نتایج&nbsp; اخبار مربوط را از طریق وبگاه اداره جذب و هدایت استعدادهای درخشان دانشگاه پیگیری کنند.
انتهای پیام
