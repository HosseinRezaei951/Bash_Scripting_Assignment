اعلام برنامه های دانشگاه شریف در هفته پژوهش
 
<strong>به گزارش ایسنا،</strong>&nbsp;در این راستا، دانشکده‌های مختلف دانشگاه صنعتی شریف در هفته پژوهش&nbsp;برنامه‌های مختلفی برگزار خواهند کرد. از جمله اینکه&nbsp;برنامه دانشکده مکانیک شامل سخنرانی اساتید مختلف، ارائه دانشجویان در حوزه‌های جامدات، تبدیل انرژی، تور مجازی از آزمایشگاه‌ها و نشست ارتباط با صنعت است.
همچنین دانشکده مهندسی برق دانشگاه صنعتی شریف، وبینار بین‌المللی «آینده انرژی تجدیدپذیر» را برگزار خواهد کرد. در این وبینار اساتید داخلی و خارجی سخنرانی خواهند داشت.
در دانشکده فیزیک این دانشگاه نیز روز چهارشنبه ۲۶ آذرماه سخنرانی‌هایی در موضوعات مختلف مثل فضا-زمان، امواج گرانشی، کیهان‌شناسی و ... ارائه می‌شود. در پایان نیز از دانشجویان و محققان پسادکتری نمونه تقدیر خواهد شد.
دانشکده شیمی و دانشکده مهندسی صنایع نیز در روزهای مختلف هفته پژوهش وبینارهایی با سخنرانی اساتید و دانشجویان برگزار خواهند کرد.
انتهای پیام
