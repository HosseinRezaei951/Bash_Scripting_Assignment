شناسایی ویروس‌های موجود در هوا با کمک یک کیت یک بار مصرف
 
<strong>به گزارش ایسنا و به نقل از وب‌سایت رسمی موسسه علم و فناوری کره جنوبی</strong>، شاید یک فناوری جدید بتواند ویروس‌های خاص موجود در هوا را شناسایی کند. "موسسه علم و فناوری کره جنوبی"(KIST)، پلتفرمی ابداع کرده‌اند که می‌تواند به صورت همزمان به نمونه‌برداری و بررسی ویروس‌های موجود در هوا بپردازد.<br> آزمایش کردن عوامل خطرناک بیولوژیکی مانند باکتری‌ها، قارچ‌ها و ویروس‌های موجود در هوا، به طور کلی مستلزم جمع‌آوری نمونه و تجزیه و تحلیل جداگانه نمونه‌ها است. فرآیند تجزیه و تحلیل ممکن است که چند ساعت و یا حتی چند روز زمان ببرد. اگرچه روش‌های موجود، تجزیه و تحلیل در محل را بدون نیاز به انتقال نمونه به آزمایشگاه امکان‌پذیر می‌سازند و امکان نظارت بر تراکم باکتری‌ها و قارچ‌ها را فراهم می‌کنند اما در تشخیص وجود ریزارگانیسم‌های خاص، با محدودیت‌هایی همراه هستند.<br> این گروه پژوهشی، پلتفرمی برای نمونه‌برداری و نظارت ابداع کرده‌اند که از یک کیت یک بار مصرف برای جمع‌آوری و شناسایی ویروس‌های موجود در هوا استفاده می‌کند. این کیت یک بار مصرف، مشابه کیت آزمایش بارداری است و امکان تکمیل نمونه‌برداری و تشخیص ویروس‌های موجود در هوا را طی ۵۰ دقیقه فراهم می‌کند. این روش، به یک فرآیند جداگانه برای پاکسازی و جداسازی نیاز ندارد.<br> این پلتفرم، ویروس‌های موجود در هوا را روی یک پد شیشه‌ای متخلخل جمع‌آوری می‌کند و سپس، به تشخیص ویروس می‌پردازد. ویروس با پرتو "مادون قرمز نزدیک" (NIR) ادغام می‌شود تا ویروس‌های مورد نظر را حتی در محیطی که چندین نوع ویروس به صورت همزمان در آن وجود دارند، تشخیص دهد.&nbsp;<br> ویروس‌های موجود در هوا، تحت تاثیر عوامل خارجی مانند اندازه فضای داخلی، استفاده از سیستم تهویه، دما و رطوبت قرار می‌گیرد؛ به همین دلیل، پژوهشگران یک محفظه هوادهی مصنوعی ابداع کردند که می‌تواند به تنظیم عوامل خارجی بپردازد و آزمایش‌ها را تحت شرایط خاصی انجام دهد. پژوهشگران توانستند به نمونه‌برداری از ویروس‌های آنفلوانزا بپردازند که در یک فضای بزرگ پخش شده بودند. آنها ویروس را روی پد متخلخل متمرکز کردند و توانستند ویروس‌های متصل به سطح پد را با کارآیی ۸۲ درصد شناسایی کنند.<br> دکتر "جونسئوک لی" (Joonseok Lee)، از پژوهشگران این پروژه گفت: این پلتفرم، امکان تجزیه و تحلیل فوری نمونه‌های جمع‌آوری شده را فراهم می‌کند و می‌توان از آن برای تشخیص عوامل خطرناک بیولوژیکی ناشی از هوا مانند کروناویروس استفاده کرد.<br> این پژوهش، در مجله "ACS Sensors" به چاپ رسید.<br> انتهای پیام
