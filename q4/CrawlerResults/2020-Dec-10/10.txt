ایجاد یک مرکز تحقیقاتی برای مطالعه هوش مصنوعی در پزشکی
 
<strong>به گزارش ایسنا به نقل از وب‌سایت رسمی دانشگاه تورنتو،‌</strong> تعاملات روزمره با فناوری، حجم گسترده‌ای از اطلاعات را برای ما فراهم کرده است. چیزی که امروزه آن را "انقلاب هوش مصنوعی" میخوانیم.
دانشگاه "تورنتو" کانادا یک مرکز تحقیقاتی جدید در دانشکده پزشکی خود تاسیس کرد که&nbsp;استفاده از هوش مصنوعی در حوزه‌های پزشکی و مراقبت‌های بهداشتی را بررسی می‌کند.
افتتاح این مرکز جایگاه دانشگاه تورنتو را در حوزه هوش مصنوعی و علوم بهداشت در پزشکی تقویت می‌کند.
محمد ممدانی که اخیرا به عنوان مدیر تحلیلی این مرکز برگزیده شده است، گفت: وضعیت دانشگاه تورنتو در حوزه هوش مصنوعی و مراقبت‌های بهداشتی در جهان منحصر به فرد است.
هدف این مرکز این است که تخصص در چند رشته را گرد هم آورد تا اعضای آن بتوانند تجربیات خود را به اشتراک بگذارند و مراقبت‌های بهداشتی را به روش‌های مبتکرانه انجام دهند.
نام این مرکز به اختصار " T-CAIREM" انتخاب شده و بر روی سه رکن اساسی متمرکز است: تحقیق، ‌آموزش و زیرساخت‌های اطلاعات.
گفته شده در این مرکز برخی از درخشان‌ترین محققان آمریکای شمالی گرد هم آمده‌اند.
از نکات مثبت تاسیس مرکز " T-CAIREM" این است که به دانشجویان دوره‌های مختلف این امکان را می‌دهد کار خود را به رهبران انجمن‌های تحقیقاتی هوش مصنوعی و مراقبت‌های بهداشتی ارائه دهند.
همچنین فرصت‌هایی برای محققان باتجربه وجود دارد. دوگرنت نوآوری ۲۰۰ هزار دلاری برای هوش مصنوعی در پزشکی هم برای تیم‌های چند رشته‌ای ارائه میگردد.
انتهای پیام
